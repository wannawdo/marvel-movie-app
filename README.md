# Marvel Movie App

## Link-uri:
Link către aplicație: [https://marvel-movie-app.herokuapp.com/](https://marvel-movie-app.herokuapp.com/)
Frontend link: [https://github.com/wannawdo/marvel-movie-app](https://github.com/wannawdo/marvel-movie-app)
Backend link: [https://github.com/wannawdo/marvel-movie-api](https://github.com/wannawdo/marvel-movie-api)

## Introducere
Astăzi, Marvel Studios este, fără îndoială, cea mai de succes franciză de film din istorie. Cu câte filme Marvel sunt în lista de blockbuster certificate, este aproape imposibil să găsești pe cineva care să nu-i cunoască pe Avengers, Spider-Man sau Doctor Stange.
Cu toate acestea, Marvel nu a obținut succes la nivel mondial peste noapte.
Deși Iron Man (2008) a fost bine primit de public, nu a fost primul film Marvel și nici primul film care a prezentat un personaj Marvel. Universul cinematografic Marvel (MCU) de care ne bucurăm astăzi, împreună cu milioane de fani, este produsul a 80 de ani de idei, eșecuri și succese. În anul 1944, adică acum 78 de ani, primul film Marvel și-a făcut apariția, acesta fiind ,,Capitan America Serial".
Pot mărturisi faptul că inițial, filmele Marvel nu mi-au captat atenția, însă, în timp, am început să mă familiarizez cu ele și am reușit să observ de ce sunt atât de bine primite de către public. 

## Descriere problemă
Conform unui raport Eurostat, chiar dacă principala limbă străină vorbită în țara noastră este engleza, doar 17% dintre români afirmă că vorbesc această limbă bine. De accea, am dorit să creez o aplicație care să poată fi utilizată de 100% dintre români. 
Marvel Movie App oferă utilizatorului posibilitatea de a vedea într-o listă, cele mai populare filme Marvel alături de o descriere scurtă, data lansării și popularitatea, iar printr-un simplu click pe butonul de ,,VIEW MORE" îi sunt afișate informații legate de gen, durata, rating, descriere și actorii care joacă în film. 
Un alt aspect pe care am dorit să îl acopăr prin această aplicație este legat de împărtășirea informațiilor. Deși conform Mediafax, 80% dintre români folosesc internetul zilnic, nu toată lumea are acces la acesta, iar acest lucru nu ar trebui să aibă vreun efect asupra lor.  În plus, după cum am menționat și anterior, Marvel Movie App se adresează în special vorbitorilor de limba română. Așadar, beneficiază de o funcționalitate prin care în momentul în care utilizatorul alege să printeze sau să salveze ca PDF pagina, îi este tradusă automat în română. Astfel, va avea toate informațiile dorite la îndemână, fără a fi nevoie să aibă acces continuu la internet.
De asemenea, prin intermediul acestei opțiuni de traducere și printare, un utilizator poate împărtăși informația cu oricine dorește, indiferent dacă persoana respectivă are sau nu acces la internet.
